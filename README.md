# NextPatient

- Göktuğ Akça - 191101073
- Görkem Ecer - 201101031
- Hira Cansu Değirmenbaşı - 191101053
- Mehmet Gürcan - 191101015

### Proje Özeti
Bu proje, sağlık alanında bir Eğitici Oyun (Serious Game) geliştirmeyi amaçlamaktadır. Oyun, bir doktorun rolünü üstlenen oyunculara, çeşitli belirtiler gösteren hastaların sağlık problemlerinin tahmin edilmesi üzerine odaklanmaktadır. Oyuncular, hastaların semptomlarını analiz ederek doğru teşhis koymak için seçenekler arasından doğru hastalığı seçmeye çalışacaklardır.
### Amaçlar
- Sağlık alanında bilinçli karar verme yeteneklerini geliştirmek: Oyuncular, hastaların semptomlarını analiz ederek doğru bir şekilde hastalık tahmin etmeyi öğreneceklerdir. 
- Hastalıklar ve semptomları hakkında bilgi sağlamak: Oyun, çeşitli hastalık belirtilerini ve bu hastalıkların tanımlarını sunarak oyuncuların sağlık konusunda genel bir farkındalık kazanmasını amaçlamaktadır.
- Öğrenmeyi eğlenceli hale getirmek: Oyun, interaktif ve eğlenceli bir deneyim sunarak öğrenmeyi desteklemektedir.
### Oyun Mekanikleri
- Oyuncular, bir doktor karakterini kontrol edecek ve oyun boyunca çeşitli hastaların muayenesini gerçekleştirecekler.
- Her hasta, farklı semptomlarla doktora başvuracak ve oyuncular bu semptomları dikkatlice analiz ederek doğru teşhis koymak için seçenekleri kullanacaklar.
- Oyuncular, her bir semptomun hastalığın hangi türüne işaret ettiğini seçerek puan kazanacaklar.
- Oyun ilerledikçe, hastaların semptomları karmaşıklaşacak ve zorluk seviyesi artacaktır. Bu da oyuncuların analitik düşünme ve hızlı karar verme becerilerini geliştirmelerini sağlayacaktır.
### Hedef Kitle
Bu oyun, tıp öğrencileri, sağlık çalışanları ve sağlık alanına ilgi duyan kişileri hedef almaktadır. Oyun, sağlıkta doğru teşhis koyma becerilerini eğlenerek geliştirmek ve hastalıklar hakkında genel bir farkındalık yaratmak amacıyla geliştirilecektir.
